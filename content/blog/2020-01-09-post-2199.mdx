---
title: "מאמרה של פסיכולוגית חינוכית שרון צונץ בנושא יריבות בהורשה"
slug: "post-2199"
date: "2020-01-09"
category: "ירושה"
tags: []
excerpt: "מאבקים על הירושה – מתי זה מתחיל?שרון צונץ, פסיכולוגית חינוכית יש כמה סיבות מרכזיות שגורמות להורים ללדת יותר מילד אחד. לרב ההורים משותפת הפנטזיה שהילדים יסתדרו ביניהם, יאהבו וידאגו אחד לשני. אז איך קורה שבבוא העת ילדי המשפחה אינם מסתדרים ביניהם? מקנאים, מתחרים ורבים, ובכך מצערים את כל הנוגעים בדבר. מתי מתחילה הקנאה הזו, שמובילה, ..."
featuredImage: "/images/blog/post-2199-featured.jpg"
author: "אריאל דרור"
oldWordPressUrl: "https://divorcelaw.co.il/%d7%9e%d7%90%d7%9e%d7%a8%d7%94-%d7%a9%d7%9c-%d7%a4%d7%a1%d7%99%d7%9b%d7%95%d7%9c%d7%95%d7%92%d7%99%d7%aa-%d7%97%d7%99%d7%a0%d7%95%d7%9b%d7%99%d7%aa-%d7%a9%d7%a8%d7%95%d7%9f-%d7%a6%d7%95%d7%a0%d7%a5/"
---

**מאבקים על הירושה – מתי זה מתחיל?שרון צונץ, פסיכולוגית חינוכית**יש כמה סיבות מרכזיות שגורמות להורים ללדת יותר מילד אחד. לרב ההורים משותפת הפנטזיה שהילדים יסתדרו ביניהם, יאהבו וידאגו אחד לשני.אז איך קורה שבבוא העת ילדי המשפחה אינם מסתדרים ביניהם? מקנאים, מתחרים ורבים, ובכך מצערים את כל הנוגעים בדבר.מתי מתחילה הקנאה הזו, שמובילה, בסופו של דבר, למאבקי ירושה?הקנאה מתחילה ברגע שנולד ילד שני במשפחה. כלומר, ברגע שצריך ללמד את הבכור להתחלק.חשוב שנבין מדוע ילדים מקנאים ונדע לשים לב לפעולות של הורים שמגבירות קנאה.**הקנאה** היא רגש טבעי ואנושי. במשפחה, כאשר מדובר על קנאת אחים, הדבר בולט יותר וכואב יותר. ילדים במשפחה נמצאים **בתחרות** כמעט מתמדת ביניהם. התחרות בין האחים היא על האהבה של ההורים, תשומת הלב שלהם, וההערכה שבאה בעקבותן. הבכור יהיה מוכן לוותר על הכל לטובת אחיו הקטן, רק לא על אהבת ההורים. הקטן לעתים מתקנא ביכולות שיש לאח הגדול, ובהערכה לה הוא זוכה בעקבותיהן. כאשר במשפחה יש יותר מילד אחד, כל אחד מהם עסוק בשאלות כמו: את מי מהילדים אבא ואמא אוהבים יותר? האם יאהבו אותי גם אם אהיה פחות מוצלח? פחות יפה או פחות מוכשר? ועוד ועוד.תפקיד ההורים ביחסי ילדים הוא דווקא להבין את הקנאה ופחות לנסות להשתיק אותה.**מה חיובי בקנאה?** קנאה היא חלק ממניע תחרותי טבעי. יחסים במשפחה, שקנאה היא חלק מהם, לעתים קרובות דוחפים את הילד להישגים, ועוזרים לו לעמוד על שלו ועל זכויותיו. ביטויי קנאה בין אחים – מתח, תחרות וכעס – הם חלק ממגוון הרגשות העולים בכל קשר אנושי.חשוב להבחין בין קנאה נורמלית לחריגה למרות שלעתים אין הדבר קל, וזהו אחד מתפקידי ההורים בהקשר ליחסים בין הילדים בבית. במצב של קנאה נורמלית קיימים לצד גילויי קנאה גם גילויי חיבה ואכפתיות. כאשר הקנאה חריגה ומוגזמת, היא עלולה להיות גורם משתק המעכב את התפתחות הילדים. במצב כזה, תחושות קיפוח, קנאה וכעס ממלאות ומעסיקות את כל עולמו של הילד. הוא כמעט ואינו מראה ביטויים של רגשות אחרים ומגוונים.ההורים משפיעים על יחסי האחים לטוב ולרע. ביכולתם לכוון, להדריך ולמגר את ביטויי הקנאה, לעתים בכוחות עצמם ולעתים בסיוע של פסיכולוג ילדים.**לעתים הורים גורמים, מבלי לשים לב, להגברת רגשות הקנאה** במשפחה. הורים שמרבים לערוך השוואות בין ילדיהם עלולים להגביר את הקנאה, כשאחד הילדים זוכה בסטטוס של “הילד הטוב”. מתן זכויות יתר לאחד האחים, התערבות באופן קבוע במריבות בין האחים, כאשר אין לילדים הזדמנות לקבל **תשומת לב הורית גם ללא מריבה.** בנוסף, משתדלים לא לקפח כדי לא ליצור קנאה, ומקיימים קנוניות מאחורי גבם של ילדיהם.למרות הקושי להכיל קנאה ותחרות כאשר הן באות לידי ביטוי בין אחים, ילדים למשפחות בנות יותר מילד אחד יוצאים נשכרים. כאשר אחים לומדים להסתדר ביניהם במסגרת הביתית הם לומדים התמודדויות בינאישיות וחברתיות שילוו אותם מחוץ לבית ולאורך כל חייהם: פתרון משברים, משא ומתן, פשרה, חברות ועוד. מחקרים מצאו כי **ילד שגדל עם אחים הוא בד”כ גמיש יותר ומסתגל טוב יותר לשינויים.** (פירוט בנושא קנאת אחים, התייחסות ההורים וקנאת אחים חריגה ניתן למצוא במאמר המלא באתר של הפסיכולוגית שרון צונץ www.zuntz.co.il).